<!-- Write your code below -->
<html lang="en">
<meta charset="UTF-8">

<h1>Безсонної ночі</h1>
<h2>Вірш Василя Стуса</h2>

<hr />

<p>
    Думи визбираю, мов зерня,<br />
    Ніби стернями колоски.<br />
    Колять сльози. Колючі сльози.<br />
    Остюками — в очах.<br />
</p>
<p>
    Ніч протовпиться, як п’яниця,<br />
    по кімнаті, по стінах шастає.<br />
    І мовчить, і мовчить. Домовий<br />
    так ходив би. Мовчав би.<br />
</p>
<p>
    За вікном гуркотять літаки,<br />
    ніби відьми — на шабаш.<br />
    Понад дахами,<br />
    понад затихлими,<br />
    понад притахлим Києвом — гуркотять.<br />
</p>
<p>
    Емігрантом. Їй-богу. Ліжко.<br />
    І на ковдрі — од вікон — ґрати.<br />
    І подушка моя скуйовджена,<br />
    і скуйовджена голова.<br />
</p>
<p>
    Що ви ловите, телевізорні<br />
    Збожеволілі антени — погорільці?<br />
    Що ви ловите — запалим ротом —<br />
    комини почорнілі?<br />
</p>
<p>
    Вам повітря забракло? Диму?<br />
    Розум спертий, як спирт, горить?<br />
    Другу ніч уже, другу — не спиться.<br />
    Жовкнуть у вікні ліхтарі.<br />
</p>
</html>