<html lang="en">
<meta charset="UTF-8">

<h1>В Житомирі нарахували кілька десятків будинків, які зазнали незначних пошкоджень під час ворожої атаки</h1>

<p>Після сьогоднішньої тривоги у місті є пошкодження, переважно це місця загального користування багатоквартирних
  будинків: у сходинкових прольотах повилітало скло.</p>

<p>Про це 28 травня повідомила Житомирська міська рада.</p>

<p>«Відповідно до Закону України №2923-IX «Про компенсацію за пошкодження та знищення окремих категорій об'єктів
  нерухомого майна внаслідок бойових дій, терористичних актів, диверсій, спричинених збройною агресією Російської
  Федерації проти України» у випадку, якщо пошкоджено вікна/двері у приватній оселі, реєструємося у «Дії» за програмою
  єВідновлення. Чекаємо засідання комісії і виділення коштів», - йдеться у повідомленні.</p>

<p>У випадку, якщо пошкоджені місця загального користування, є два варіанти:</p>

<p>перший – у «Дії» реєструється будь-який співвласник багатоквартирного будинку для отримання відшкодування
  пошкодженого об’єкта спільної власності;</p>

<p>другий – замовляємо експертну оцінку пошкоджень від юридичної особи: ОСББ, або управляюча компанія та звертаємося до
  ЦНАП для фінансування виконання робіт.</p>

<p>Станом на зараз є пошкодження за адресами:</p>

<p>
  Космонавтів, 56;<br />
  Тутковського, 15;<br />
  Чуднівська, 100;<br />
  Вітрука, 33, 42/7, 47, 57;<br />
  площа Польова, 15, 13;<br />
  Кибальчича, 6;<br />
  Перемоги, 4;<br />
  Вокзальна, 20, 22, 24;<br />
  Велика Бердичівська, 30, 41, 85, 87;<br />
  Льва Толстого, 30;<br />
  Селецька, 21;<br />
  Корольова, 50;<br />
  Кондратюка, 7;<br />
  Ріхтера, 46.<br />
</p>
</html>